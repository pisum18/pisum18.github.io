---
title: Mijn leeslijst voor 2025
layout: post
date: 2025-01-06
category: books
published: True
---

## Introductie

Dit is mijn lijst met boeken die ik in 2025 wil lezen, en de reden waarom ik ze wil lezen.

Update: op 5 april 2025 heb ik de lijst bijgewerkt, en nieuwe boeken toegevoegd
Update 2: op 5 mei 2025 heb ik de lijst bijgewerkt, en nieuwe boeken toegevoegd

### Totaal aantal boeken gelezen

- Informatief: IV
- Ontspanning: VVVIV
- Persoonlijke ontwikkeling: V

### Informatief

#### ~~Stadsnatuur~~

**Auteur(s): Geert Timmermans, Niels de Zwarte, e.a.**

Dit is een kleine uitgave van de stichting Biowetenschappen en Maatschappij, en beschrijft op toegankelijke wijze de laatste informatie over het thema stadsnatuur.

#### ~~Gezond water~~

**Auteurs(s): Susanne Wuijts, Roy Erkens, Ellen van Donk, e.a.**

Deze kleine uitgave gaat over de beschikbaarheid van water, over hoe bijzonder het is dat wij in Nederland doorgaans beschikking hebben over zoet water, en welke problemen in de toekomst te verwachten zijn vanwege de beperkte beschikbaarheid van zoetwater wereldwijd. Uitgave van Stichting Biowetenschappen en Maatschappij.

#### ~~Kanker~~

**Auteur(s): Carla van Gils, Elisabeth de Vries, e.a.**

Deze uitgave van Stichting Biowetenschappen en Maatschappij beschrijft de huidige staat van de wetenschap rondom de gezondheidszorg van kankerpatiënten in bredere zin. 

#### Getting Things Done

**Auteur: David Allen**

Dit is een populair 'zelfhulpboek' en op mijn werk wordt deze methodiek volop gebruikt. Vorig jaar ben ik al in dit boek begonnen, en dit jaar wil ik het verder uitlezen


#### Deep Learning With Pytorch

**Auteurs: Eli Stevens en Luca Antiga**

Dit boek gaat over het toepassen van het populaire AI/Deep-Learning platform 'Pytorch'. Dit boek is vooral interessant vanwege mijn werk. Ook in dit boek ben ik vorig jaar al begonnen maar ik heb het nog niet helemaal uitgelezen. Dit jaar wil ik het graag uitlezen.


#### Clean Code

**Auteur: Robert C. Martin**

Dit boek beschrijft een methodiek om op een gestructureerde en efficiente wijze programma's te coderen in de meest gebruikelijke programmeertalen. Ook dit boek heb ik al gelezen, maar dat was begin 2023. Intussen is het bijna 2 jaar verder, en is het tijd om het eens te herlezen met een frisse blik.

#### ~~De afdaling naar de hel~~

**Auteur: Ian Kershaw**

In dit boek wordt een heel globaal overzicht geschetst van de gebeurtenissen die cruciaal zijn geweest in de ontwikkeling van de geschiedenis van Europa in de periode van 1914-1949. Deze periode bestrijkt dus de aanleiding naar de Eerste Wereldoorlog (of, de Grote Oorlog) en de periode daartussen, die de aanleiding zou vormen voor het ontstaan van de Tweede Wereldoorlog. Mijn doel is om iets helderder te krijgen wat de precieze oorzaken waren die aanleiding gaven tot deze grote wereldgebeurtenissen, en zodoende mijn blik wat te verbreden.

#### Digital Design and Computer Architecture (2nd edition)

**Auteur(s): David Money Harris and Sarah L. Harris

Dit boek geeft informatie over hoe computers op een heel laag niveau werken.


### Ontspanning

#### ~~Het meisje met de halve ster~~

**Auteur: Judith Visser**

Eerdere boeken van Judith Visser kon ik wel goed hebben. Het gaat dan wel over haar twee autobiografische romans, die over haar ontwikkeling en omgang met haar autisme gaan. Andere boeken van haar heb ik eigenlijk niet gelezen. Toen dit boek dus uitkwam, heb ik het maar gewoon gekocht, omdat ik de andere twee boeken die ik van haar gelezen heb wel goed vond. Eigenlijk spreekt het thema me niet erg aan, er zijn al genoeg oorlogsboeken. Ik hoop dus op een mooie verhaallijn, en een unieke beleving die het enigszins afgezaagde thema van een oorlogsboek boven zichzelf uit laat stijgen.

#### ~~Zondagskracht~~

**Auteur: Judith Visser**

Dit is het laatste deel uit de autobiografische trilogie van Judith, het gaat over het deel van haar volwassen leven, waarin ze in de veronderstelling is dat ze haar autisme wel te boven is. Maar niets blijkt minder waar, als corona uitbraakt, wordt haar hele wereld weer op z'n voegen geschud en gaat alles weer verkeerd. Het blijkt dat autisme niet weggaat, het blijft altijd een kwetsbaarheid, waar ze mee moet leren omgaan.


#### ~~Thule Trilogie~~
**Auteur: Thea Beckman**

Deze trilogie heb ik al eens gelezen toen ik jong was, ik denk zelfs toen ik nog op de basisschool zat. Het gaat over de wereld in de toekomst, nadat de 3e Wereldoorlog heeft plaatsgevonden. De gehele aardas is verschoven, en het hele klimaat van de wereld is anders geworden. Groenland is niet langer bedekt met ijs, Europa is veel warmer en droger geworden, en in Afrika ligt ijs. De mensen die alle atoombommen hebben overleefd, proberen een nieuwe beschaving op te bouwen. Het blijkt dat de Europeanen weer op oude voet verder gaan. Ze industrialiseren het land, vernietigen de natuur, en gaan oorlog voeren om aan hun behoeftes te voldoen. Het volk wordt onderdrukt, en is niet gelukkig. In Groenland gaat nu alles echter heel anders. De samenleving wordt geregeerd door vrouwen, mannen zijn ondergeschikt, geweld is verboden, er is geen leger, en wapens zijn niet toegestaan. Het lijkt alsof dit een ideale samenleving is. Maar dan komen de Badeners (Europeanen) en proberen ze een handelsrelatie aan te knopen met de Thulenen. Dit geeft veel strubbelingen want er is een groot cultuurconflict tussen de Thulenen en Badeners.

1. ~~Kinderen van Moeder Aarde~~
2. ~~Het gulden vlies van Thule~~
3. ~~Het helse paradijs~~

#### ~~Hoor nu mijn stem~~

**Auteur: Franca Treur**

Vorig jaar heb ik het eerste boek van Franca Treur gelezen: 'Dorsvloer vol confetti'. Dit boek sprak mij enorm aan, het las ook als een trein. Het sprak me aan, omdat ik me enigszins kon verplaatsen in de leefwereld van de auteur. Toch kan ik me ook weer niet helemaal in haar verplaatsen, en las het boek ook wel een beetje als een soort 'roddelroman' omdat er een zekere aanklacht aan de gereformeerde gezindte in zit, en bepaalde tradities uit deze gezindte best komisch (of zelfs triest) zijn als je die eens van een andere kant leert zien. Ik ben al in dit boek begonnen, en moet zeggen dat ik er nog niet direct door werd gegrepen. Ik zet hem wel op de lijst, maar ben er nog niet zo zeker van of dit nou echt wel wat voor mij is.

#### ~~Harry Potter~~

**Auteur: Joanne K. Rowling**

In mijn jeugd kende ik de boeken van Harry Potter alleen als een serie die niet geschikt zou zijn om te lezen. Het zou een serie zijn die super eng was, en waar ik nachtmerries van zou krijgen. Misschien klopt dit, en zou ik er nachtmerrries van gekregen hebben, als ik de boeken op 10-jarige leeftijd gelezen zou hebben. Maar de laatste jaren wilde ik toch wel heel graag weten wat hier nu van waar was. Bovendien zie ik de boeken als echte klassiekers, en wil ik ze gewoon gelezen hebben. Ik ben ongeveer 2 jaar geleden begonnen met het kijken van de films. Die zijn me goed bevallen, en vanaf dat punt werd de wens om de boeken te lezen alleen maar groter.

1. ~~Harry Potter and the Philosopher's Stone~~
2. ~~Harry Potter and the Chamber of Secrets~~
3. ~~Harry Potter and the Prisoner of Azkaban~~
4. ~~Harry Potter and the Goblet of Fire~~
5. ~~Harry Potter and the Order of the Phoenix~~
6. ~~Harry Potter and the Half-Blood Prince~~
7. ~~Harry Potter and the Deathly Hallows~~

#### ~~The Meg~~

**Auteur: Steve Alten**

Dit boek wilde ik graag lezen omdat ik vorig jaar de film 'The Meg 2: The Trench' had gezien, en daarna ook de film 'The Meg'.

#### ~~The Meg 2: The Trench~~

**Auteur: Steve Alten**

Dit boek wilde ik graag lezen omdat ik de film had gezien, en die wel gaaf vond.

#### ~~Jurassic Park~~

**Auteur: Michael Crichton**

Naar aanleiding van de films van Jurassic Park die ik in mijn jeugd al eens gezien had, en recent nogmaals bekeken heb, wilde ik ook wel eens de boeken lezen die hieraan ten grondslag lagen.

#### ~~Jurassic Park: The Lost World~~

**Auteur: Michael Crichton**

Naar aanleiding van de film wilde ik graag het bijbehorende boek lezen.

#### ~~Dune~~

**Auteur: Frank Herbert**

Vanwege de films over dit boek werd ik nieuwsgierig. Aangezien het boek vaak beter is dan de film, wilde ik in dit geval eerst het boek lezen voordat ik de films zou gaan kijken.

#### Dune - Messiah

**Auteur: Frank Herbert**

Dit boek is een vervolg op het eerste boek. Paul Atreides is nu keizer van de gehele ruimte, en moet om zien te gaan met de onvermijdelijke Jihad die zijn 'rise to power' teweeg heeft gebracht. Hij moet een weg zien te vinden naar het einde van de Jihad, en een manier vinden om er zelf niet aan onderdoor te gaan. Hij komt erachter dat hij niet alles kan zien met zijn 'prescience'.

#### ~~De reis naar de maan in 28 dagen en 12 uren~~

**Auteur: Jules Verne**

Ik ben fan van Jules Verne sinds ik het boek '20.000 mijlen onder zee' als luisterboek heb gehoord

#### 20.000 mijlen onder zee

**Auteur: Jules Verne**

Ik heb het luisterboek al een keer gehoord, en wilde het boek nu ook nog wel eens lezen. Let op: er bestaan versies waarin het boek in 2 delen is gesplitst (Oostelijk Halfrond en Westelijk Halfrond).

#### De reis om de wereld in 80 dagen

**Auteur: Jules Verne**

Omdat ik andere boeken van Jules Verne ook erg leuk vind

### Geestelijk/Spiritueel/Bezinning/Ontwikkeling

#### Chronicles Of Narnia

**Auteur: C.S. Lewis**

In de Kronieken van Narnia schrijft C.S. Lewis een enorm mooi, fantasierijk verhaal, maar de achterliggende boodschap toont alle facetten van het christelijke geloof in een God en in een Verlosser. Ik heb deze boeken al eens in het Nederlands gelezen, maar wil ze dit jaar in het Engels lezen omdat dit de oorspronkelijke taal is waarin de boeken zijn geschreven. Ik zie het lezen van deze boeken als hogere prioriteit dan het lezen van de Bijbel, want deze beeldende manier van schrijven spreekt me momenteel een stuk meer aan dan de droge teksten uit de bijbel.

1. ~~The Magician's Nephew~~
2. ~~The Lion, The Witch and The Wardrobe~~
3. ~~The Horse and His Boy~~
4. ~~Prince Caspian~~
5. ~~The Voyage of the Dawn Treader~~
6. The Silver Chair
7. The last Battle


#### De Bijbel

**Auteur: christenen door de eeuwen heen..**

Ik weet niet zo goed waar ik moet beginnen.. De bijbel is een enorm boek, en ik vind het een enorm afschrikwekkend boek eigenlijk. Ik ben opgegroeid met een hele oude vertaling van de Bijbel, en die taal ligt nogal ver van mijn belevingswereld af. Ik heb nu een modernere vertaling besteld. Misschien ga ik maar gewoon van achteren naar voren lezen, en wat er blijft hangen, blijft er hangen. Ik heb in ieder geval niet de illusie dat ik dit jaar ook maar in de buurt van het uitlezen van de bijbel kan komen!

**Oude Testament**
~~Genesis~~
Jesaja


**Nieuwe Testament**
~~Mattheüs~~
~~Markus~~
Lukas


####  Omringd door idioten

**Auteur: Thomas Erikson**

Dit boek schetst een systeem waarmee je iedereen in je professionele omgeving en privéomgeving in een bepaald vakje kunt plaatsen. Door generalisaties over de gedragingen van personen van een bepaald type, kun je effectiever worden in de omgang met die personen.


#### How to stubbornly refuse to make yourself miserable about anything, yes anything!

**Auteur: Albert Ellis, Ph.D.**

Dit boek wil ik lezen omdat het een methodiek schetst die heel erg kan helpen bij strubbelingen die ik ervaar rondom het hanteren van frustrerende of moeilijke gebeurtenissen in het dagelijkse leven. Het gaat me dan bijvoorbeld om tegenvallers op het werk, of fouten die ik maak, of conflicten in het gezin.


