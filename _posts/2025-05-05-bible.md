---
title: Bible
layout: post
date: 2025-05-05
category: books
published: True
---

## Introductie

Ik ben opgegroeid met een christelijke opvoeding, hierdoor is de bijbel mij met de paplepel ingegoten. Tegelijk is mij dus ook geleerd dat de bijbel een speciale status heeft, dat je deze moet lezen, en dat dat samenhangt met je eeuwige bestemming na dit leven. Wat ik daar ook van vind, dat is een hele heftige kwalificatie voor een boek, en dit hangt een hele hoop gewicht aan een boek.

Zodoende legde dit voor mij ook een hoop 'spanning' op het lezen van dit boek, want een 'moeten' wekt bij mij vaak veel weerstand op.

Na minstens 10 jaar nauwelijks persoonlijk in de bijbel gelezen te hebben, ben ik nu toch eens begonnen om de bijbel te lezen. Ik doe dit tijdens de kerkdiensten die ik wekelijks bezoek, en waarvan ik de preken niet interessant vind, en ookniet relevant vind voor mijn leveIk ben opgegroeid met een christelijke opvoeding, hierdoor is de bijbel mij met de paplepel ingegoten. Tegelijk is mij dus ook geleerd dat de bijbel een speciale status heeft, dat je deze moet lezen, en dat dat samenhangt met je eeuwige bestemming na dit leven. Wat ik daar ook van vind, dat is een hele heftige kwalificatie voor een boek, en dit hangt een hele hoop gewicht aan een boek.

Zodoende legde dit voor mij ook een hoop 'spanning' op het lezen van dit boek, want een 'moeten' wekt bij mij vaak veel weerstand op.

Na minstens 10 jaar nauwelijks persoonlijk in de bijbel gelezen te hebben, ben ik nu toch eens begonnen om de bijbel te lezen. Ik doe dit tijdens de kerkdiensten die ik wekelijks bezoek, en waarvan ik de preken niet interessant vind, en ookniet relevant vind voor mijn leven. Dit levert voor mij op dit moment een hele hoop op, een stuk meer dan die kerkdiensten die volledig verweven en doorspekt zijn van een hele hoop traditie en gewoontes vanuit de gemeenschap waarin het christelijk geloof zich in mijn woonplaats ontwikkeld heeft.

De traditie waarin mijn plaatselijke kerk zich bevindt, is een hele oude traditie. Zodoende wordt er ook gebruik gemaakt van een ouderwetse vertaling van de bijbel, en wordt er gebruik gemaakt van best wel oude liturgie voor tijdens de kerkdienst. De diensten lopen ook volgens een heel voorspelbaar stramien, en daar wordt eigenlijk nauwelijks van afgeweken. Mijn kerk is zelfs nog relatief 'modern' voor een kerk uit dezelfde groepering, maar dan in een andere plaats. Zo zijn er de laatste jaren al wat kleine wijzigingen gedaan ten opzichte van hoe het vroeger ging, zoals het laatste lied uit de dienst zingen terwijl iedereen in de kerk staat (anders wordt er altijd gezongen terwijl iedereen zit), en ook worden moeilijke woorden uit de bijbellezing steeds vaker vervangen door een wat begrijpelijker woord.

Tegelijk gaat het in de kerk vaak om zaken die mij helemaal niet relevant lijken.

Nu ben ik dus gewoon begonnen aan het begin van het oude testament, en aan het begin van het nieuwe testament, tegelijkertijd. Ik ben wel begonnen in een andere vertaling dan waar ik mee opgegroeid ben, want deze vertaling roept bij mij zoveel irritaties en weerstand op, dat ik hier niet onbevooroordeeld in zal kunnen lezen. 

Een jaar of anderhalf, misschien twee jaar geleden, ben ik op het spoor gekomen van de Naardense bijbelvertaling (door Pieter Oussoren). Dit is een monsterlijk werk, uitgevoerd door één persoon, gedurende dertig jaar. Afgelopen jaar is de definitieve versie van de vertaling uitgekomen, en deze heb ik aangeschaft.

Deze vertaling is een absoluut meesterwerk, en bevat de meest grondtekstgetrouwe vertaling van de bijbel, en blijft tegelijkertijd zo trouw mogelijk aan de Nederlandse taal in al haar facetten. Dit spreekt mij zo enorm aan! Het lezen van de bijbel op deze manier is dan ook een genot. De oude structuur van de tekst sijpelt door de vertaling heen, en dat is mooi, dat is prachtig. Dat geeft zoveel meer begrip van de onderliggende tekst, en geeft ook wat meer begrip van wat er daadwerkelijk bedoeld wordt.


## Samenwatting

### Genesis

Het is cruciaal om bij het lezen van dit bijbelboek (en van alle bijbelboeken) te beseffen dat er vooral ook heel veel informatie is weggelaten! De bijbel bevat echt intens weinig informatie over de historie van deze wereld, het is echt een miniscuul boekje vergeleken met alles wat er gebeurd is in deze wereld vanaf de wording van de wereld tot nu.


Dit is het eerste boek uit de bijbel. Globaal bezien kun je het boek zo samenvatten:

de aarde wordt door god gemaakt, vervolgens laat de auteur zien hoe vanuit de oermens Adam er een generatie, een geslacht voortkomt, wat uiteindelijk een leefplek krijgt in het land waar nu Israël zich bevindt.

In het boek Genesis zie ik beschreven hoe Adam minstens twee zonen krijgt (en nog veel meer dan dat, hoor), en hoe uit een van deze zonen de voorvaderen van het volk Israël voortkomen.

De belangrijkste persoon die centraal staat in het boek Genesis is 'Jakob', die later ook wel de naam 'Israël' van god krijgt. Jakob is echt niet zo'n lieverdje, en heeft er nog wel eens een handje van om mensen te naaien door oneerlijk te zijn. Uiteindelijk wordt hij door zijn oom ook genaaid, als hij graag wil trouwen met z'n nichtje Rachel, dan moet hij 7 jaar werken voor z'n oom, en krijgt hij uiteindelijk zijn nichtje Lea als vrouw, en moet hij nogmaals 7 jaar werken om Rachel te krijgen.

Nog later in z'n leven, als Jakob al oud geworden is, en 12 zonen gekregen heeft, dan wordt zijn zoon Jozef, die niet zo lekker in de groep ligt, door zijn broers als slaaf naar Egypte verkocht (ze wilden hem eerst vermoorden). In Egypte krijgt Jozef eerst een naar leven, en loopt het niet lekker voor hem, maar uiteindelijk krijgt hij wonder boven wonder een goede positie aan het hof van de Farao, en is hij in staat om zijn broers en vader door een lange periode van honger heen te helpen. Jozef is in staat om bijzondere dromen met een boodschap uit te leggen, dit helpt hem om die goede positie aan het hof van de Farao te bereiken.

Verder zie ik in het boek Genesis van alles over hoe de mensen in die vroegere tijd met god omgingen, en hoe de mensen in die tijd met elkaar omgingen.


Het blijkt dat
1. mannen eigenlijk altijd meerdere vrouwen hadden
2. de samenleving sterk patriarchaal was
3. verbonden gesloten werden door middel van giften geven
4. namen van plaatsen en personen vol betekenis zaten over wat er gebeurde op dat moment, en op die plaats dat de naam gegeven werd
5. mensen in wie god een plezier had (welbehagen), zich regelmatig lomp gedroegen
6. mensen die in de kerk vaak als 'verkeerd' afgeschilderd werden, best goede mensen waren, en god best wel een behagen in die mensen gehad heeft (ze waren alleen geen deel van zijn grote plan voor Israël)
7. het was heel normaal om meerdere vrouwen te hebben en daar kinderen van te krijgen (Jakob had 2 vrouwen, en heeft ook bij 2 dienstmeisjes kinderen gekregen)


Ik begrijp nog niet zo goed wat nu precies de boodschap is van het boek Genesis, maar het is wel heel duidelijk een boek over de afstamming van het volk Israël. Een andere rode draad die de schrijver van het boek Genesis wil leggen, is dat de god die zij dienen, toch wel duidelijk ondersteunt, en zegent.


### Matteüs

Dit is het eerste bijbelboek uit het nieuwe testament. Dit is dus het deel van de bijbel dat komt uit de joods-christelijke traditie na de geboorte van Jezus.

Zoals ik altijd geleerd heb, moet dit boek geschreven zijn door één van de leerlingen van Jezus, en bevat het een beschrijving van een deel van de belangrijke gebeurtenissen die over Jezus verteld moeten worden.

Ook in dit boek valt op dat hele stukken uit het leven van Jezus niet beschreven zijn. Ik neem aan dat de schrijver een heel duidelijk doel had met het schrijven van dit boek. Ik neem aan dat hij helemaal weg was van Jezus, en volledig in de ban was van die man, en zodoende een boek wilde schrijven om dit heel duidelijk op papier te zetten, om zodoende de mensen uit die tijd te overtuigen van de Jezus die hij kende.

Het valt op dat
1. er veel aandacht is voor de afstamming van Jezus: het boek begint met een geslachtsregister
2. er veel aandacht is voor voorspelling en profetie vanuit het oude testament, de profeten van Israël
3. Jezus regelmatig zijn volgelingen toespreekt, en hen persoonlijk onderwijst en vermaant als hij vindt dat ze zijn boodschap niet goed begrijpen
4. Jezus mij echt niet zo vriendelijk voorkomt, hij had in ieder geval een zekere autoriteit
5. Jezus wel echt bizar veel genezingen verricht moet hebben
6. Jezus ook heel veel ruzie had met de geestelijkheid in zijn tijd
7. de schrijver van het boek denkt dat de gelijkenissen (beeldende uitleg van zijn leer) enorm duidelijk zullen zijn voor de lezer: deze staan namelijk volop in het boek Matteüs

