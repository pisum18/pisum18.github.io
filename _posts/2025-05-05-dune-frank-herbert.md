---
title: 
layout: post
date: 1999-01-01
category: books
published: False
---

## Introductie


Dit boek stond ook al een tijdje op mijn leeslijst. Ik ben vooral benieuwd geworden naar dit boek vanwege de films die in de bioscoop waren, die op basis van dit boek gemaakt zijn. Verder kwam ik na een tijdje surfen erachter dat dit boek (en de rest van de serie die erbij hoort) heel bekend is in de sci-fi wereld.


## Samenwatting


Het verhaal van Dune speelt zich af in een heel ander universum dan het onze. Ja, er is eens een aarde geweest, maar dat is lang, lang geleden. Er zijn nu heel veel planeten die bewoond zijn, en de technologie is over het algemeen op een heel hoog niveau.

De hoofdpersoon Paul Atreides is een jongen nog maar, en woont op de planeet Caladan. Maar er zijn spanningen in de politiek, en zijn vader, die hertog van de planeet is, wordt gedwongen om te verhuizen naar een andere planeet. Deze planeet heet 'Arrakis', oftewel Dune. De planeet bestaat volledig uit woestijn, en is schijnbaar onbewoonbaar. Echter bevat deze planeet een ontzettend rijke bron van 'spice', oftewel een soort drugs. Een groepering genaamd 'het Gilde' heeft volledige controle over reizen door de ruimte, en is ook degene die de exploitatie van de 'spice' op Arrakis onder controle heeft. Er is ook wel sprake van een groep smokkelaars, die ook handelen in de aanwezige 'spice', maar deze groepering speelt maar een kleine rol in het verhaal.

De 'spice' speelt een hoofdrol in het verhaal. Dit goedje ruikt erg naar kaneel, en heeft een heel bijzondere uitwerking op mensen. Het geeft mensen de mogelijkheid om een stukje in de toekomst te kijken, en zodoende te kunnen voorspellen wat er gaat gebeuren. Verder blijkt dit goedje gewoon heel veel geld waard te zijn, en is het dus een manier om snel rijk te worden.

Het blijkt al snel dat rondom de planeet Arrakis, en de spice een flinke politieke spanning aanwezig is. De keizer van het universum wil graag maximaal profiteren van de spice op Arrakis. Verder heeft het Gilde zoveel macht omdat ze de volledige controle hebben over al het ruimtereisverkeer, en dus ook controle over het massaal transporteren van troepen, en ook dus over het massaal exporteren van spice.

Verder wil de keizer graag af van de hertog van Caladan, Leto Atreides. Daarom zorgt hij ervoor dat hij moet verhuizen naar Arrakis, in de hoop dat hij daar een langzame dood zal sterven. Bovendien heeft hij een van de onderdanen van de hertog gechanteerd, waardoor deze nu gedwongen is om de hertog te vermoorden. Niemand verwacht dat deze onderdaan dit zal doen, omdat hij volledig gehersenspoeld is, en de mensen geloven niet dat deze hersenspoeling doorbroken kan worden (maar het kan wel). Het blijkt echter dat deze onderdaan van de hertog de intentie van de keizer doorziet, en in zijn plan om de hertog te vermoorden, juist ervoor zorgt dat de zoon van de hertog en het bijwijf ('concubine') van de hertog kunnen ontsnappen.

Paul Atreides en Lady Jessica kunnen dus ontsnappen, en krijgen ook hulp van een van de onderdanen van de hertog, die ook ontsnapt is. Ze komen in contact met de lokale bevolking, de Fremen. Hier begint het verhaal zich zodanig te ontwikkelen, dat het duidelijk wordt dat Paul Atreides een heel bijzonder mens is. Hij krijgt, mede door de grote hoeveelheid spice in het voedsel, een steeds sterkere kracht in zich, en is in staat om steeds verder en steeds beter in de toekomst te kijken. Bovendien lopen de gebeurtenissen zodanig, dat een enorm belangrijke legende uit de cultuur en religie van de Fremen in de komst van Paul Atreides vervuld lijkt te worden. Zodoende klimt Paul op tot leider van de Fremen, en zijn ze in staat om het enorme leger van de keizer, die intussen naar de planeet Arrakis is gekomen met de intentie om alles volledig te verwoesten, te verslaan. 

## Waardering

Pluspunten

+ De wereld die Frank Herbert ontwikkelt, is complex, en dat waardeer ik
+ De hoofdpersoon is benaderbaar
+ Dit smaakt naar meer, het verhaal is nog lang niet af

Minpunten

- Het kostte me best even tijd om de draad van het verhaal te pakken te krijgen, door de grote hoeveelheid nieuwe termen, en de unieke wereld die Frank Herbert ontwikkelt
- De gekozen namen voor de karakters zijn vreemd, soms hele normale namen, en soms hele vreemde namen
